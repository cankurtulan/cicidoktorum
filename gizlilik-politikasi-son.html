<!DOCTYPE html>
<html lang="tr">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>CiciDoktorum - Gizlilik Politikası</title>
    <style>
        body {
            font-family: -apple-system, BlinkMacSystemFont, "Segoe UI", Roboto, Helvetica, Arial, sans-serif, "Apple Color Emoji", "Segoe UI Emoji", "Segoe UI Symbol";
            line-height: 1.6;
            margin: 0 auto;
            max-width: 800px;
            padding: 20px;
        }
        h1, h2 {
            border-bottom: 1px solid #eaecef;
            padding-bottom: .3em;
        }
    </style>
</head>
<body>

    <h1>Gizlilik Politikası ve Uygulama Kullanım Sözleşmesi</h1>
    <p>
        Küçükbakkalköy Mh.Fulyalar Sk.N:8-10 İç Kapı N:32 Ataşehir İstanbul adresinde mukim Doctor Mb Sağlık Hizmetleri Medikal Ürünleri Ve Tekstil Sanayi Ticaret Limited Şirketi (“Hizmet Sağlayıcı“) tarafından kullanıma sunulan “CiciDoktorum” adlı çevrimiçi (online) mobil uygulamayı kullanan tüm kullanıcılar işbu Uygulama Kullanım Sözleşmesi’nde (“Sözleşme”) belirtilen şartları kabul etmiş sayılırlar.
    </p>
    <p>
        HİZMET SAĞLAYICI BU UYGULAMA VASITASIYLA SUNULAN HİZMETLERİ BURADA ANLATILAN ŞARTLAR ALTINDA SAĞLAMAKTADIR.
    </p>
    <p>
        BU UYGULAMAYI KULLANMANIZ BURADA SAYILAN KURALLARI KABUL ETTİĞİNİZ ANLAMINA GELIR. BU ŞARTLARI KABUL ETMİYORSANIZ BU UYGULAMAYI KULLANMAYINIZ.
    </p>
    <p>
        BU UYGULAMA VASITASIYLA ALACAĞINIZ HİZMET FİZİKİ BİR TIBBİ MUAYENE HİZMETİNİN ALTERNATİFİ DEĞİLDİR.
    </p>
    <p>
        BU UYGULAMA HERHANGİ BİR DOKTORDAN ALACAĞINIZ YÜZ YÜZE MUAYENENİN YERİNİ TUTMAZ VE BÖYLE BİR AMACI YOKTUR.
    </p>
    <p>
        İŞBU UYGULAMA İLE BİR DOKTOR İLE YAPACAĞINIZ YÜZ YÜZE MUAYENE ÖNCESİNDE KENDİ ŞİKAYETİNİZ İLE İLGİLİ DİKKAT ETMENİZ GEREKTİĞİ DÜŞÜNÜLEN KONULAR HAKKINDA TARAFINIZA TEDAVİ AMACI GÜTMEYEN BİR FİKİR VERİLMEKTEDİR.
    </p>
    <p>
        İŞBU UYGULAMA VASITASIYLA SİZE HERHANGİ BİR HASTALIĞIN TEDAVİSİ İLE İLGİLİ PROFESYONEL BİR GÖRÜŞ VEYA REÇETE VERİLMEYECEKTİR.
    </p>
    <p>
        ACİL DURUMLAR DAHİL OLMAK ÜZERE SİZİN VEYA BİR YAKININIZIN BİR TEDAVİYE İHTİYAÇ DUYMASI DURUMUNDA BİR SAĞLIK KURULUŞUNA BAŞVURMANIZ VE SİZE YERİNDE VEYA UZAKTAN REÇETE YAZMA YETKİSİ OLAN BİR SAĞLIK PROFESYONELİ İLE GÖRÜŞMENİZ ÖNEMLE TAVSİYE EDİLMEKTEDİR.
    </p>

    <h2>TANIMLAR</h2>
    <p>İşbu Sözleşme’de;</p>
    <p>“Hizmet Sağlayıcı”: Küçükbakkalköy Mh.Fulyalar Sk.N:8-10 İç Kapı N:32 Ataşehir İstanbul adresinde mukim Doctor Mb Sağlık Hizmetleri Medikal Ürünleri Ve Tekstil Sanayi Ticaret Limited Şirketi “Uygulama”: Hizmet Sağlayıcı’nın işlettiği “CiciDoktorum” adlı mobil uygulamayı,</p>
    <p>"Kullanıcı": Uygulama’ya erişen/yükleyen/kullanan Üye statüsündeki kullanıcılar dahil gerçek kişiyi,</p>
    <p>"Üye": Uygulama’da sağlanan hizmetlerden faydalanmak isteyip gerekli formları doldurarak Uygulama’ya üye olan Kullanıcıları,</p>
    <p>“Uzman”: Hasta danışmanlık hizmetini veren sağlık çalışanını</p>
    <p>ifade eder.</p>
    <p>İşbu Sözleşme kapsamında aksi açıkca belirtilmedikçe:</p>
    <p>herhangi bir cinsiyet belirten sözcükler tüm cinsiyetleri, tekil sözcükler çoğulları, çoğul sözcükler tekil hallerini de içerir;</p>
    <p>madde, alt madde ve Eklere yapılan atıflar işbu Sözleşme’deki madde, alt madde ve eklere yapılmış sayılır ve</p>
    <p>başlıklar kolaylık olması için verilmiş olup, işbu Sözleşme’nin yorumlanmasını etkilemezler.</p>

    <h2>UYGULAMA KULLANIM ŞARTLARI</h2>
    <p>Uygulama’yı cep telefonuna indirip kullanmaya başlayan her bir Kullanıcı işbu Sözleşme’yi okuyup anladığını ve burada bildirilen riskleri kabul ederek Uygulama’nın kullanımından doğan tüm sorumluluğu ve riski üstlendiğini kabul eder.</p>
    <p>Kullanıcı, Uygulama’nın kullanımı ile bağlantılı olarak şu hususları kabul ve taahhüt etmektedir:</p>
    <ul>
        <li>Kullanıcı, Uygulama’nın içeriğini ve Uygulama’ya dahil edilen herhangi bir materyali değiştirmeyecek veya silmeyecektir.</li>
        <li>Kullanıcı, Uygulama’ya kendi eklemiş olduğu dosyaların sorumluluğunu ve riskini üstlenmektedir.</li>
        <li>Kullanıcı, söz konusu materyalleri sadece kullanım amacına uygun olarak kullanacaktır ve herhangi bir şekilde kendi profilini ve /veya eklediği diğer profilleri kişisel amaçlar için kullanmayacaktır.</li>
        <li>Kullanıcı, virüsler, truva atları, casus programlar ve dialer programları gibi her türlü kötü amaçlı kodları ve materyalleri yerleştirmeyecek veya iletmeyecektir.</li>
        <li>Kullanıcı, Uygulama’nın iletişim özelliklerini, kaynaklarını herhangi bir yöntemle diğer üyelerin ulaşımını kısıtlayacak veya yok edecek biçimde kullanmayacaktır.</li>
        <li>Kullanıcı, Uygulama’nın kullanımından kaynaklanan, diğer kullanıcıların veya üçüncü şahısların fiillerinden doğabilecek zarar, ziyan, masraf ve diğer her türlü talepten doğrudan veya dolaylı olarak Hizmet Sağlayıcı’ya karşı hak iddia etmeyecektir.</li>
        <li>Kullanıcı, Hizmet Sağlayıcı’nın çağrı merkezi hizmet sunması halinde çağrı merkezi ile yapmış olduğu telefon görüşmelerinde ve/veya Uygulama’yı kullanırken verdiği her onaydan sorumlu olduğunu, gerektiğinde bu telefon görüşme kayıtlarının delil olarak kullanılabileceğini kabul etmektedir.</li>
        <li>Kullanıcı, sisteme girdiği, yüklediği, paylaştığı sağlık dahil tüm verilerinin tam ve doğru olduğunu, bu verilerde değişiklik olması halinde derhal güncelleyeceğini, verilerin eksik, yanlış girilmesinin yahut zamanında güncellenmemesinin doğuracağı herhangi bir sorumlulukta yalnızca kendisinin sorumlu olduğunu kabul ve taahhüt etmektedir.</li>
        <li>Kullanıcı, verilen hizmetle ilişkili olarak üçüncü kişinin verisini paylaşması halinde üçüncü kişinin rızasını aldığını kabul, beyan ve taahhüt eder.</li>
    </ul>

    <h2>İNTERNET SİTESİ ÜYELİK SİSTEMİ VE ÇEVRİMİÇİ GÖRÜŞME</h2>
    <p>Kullancı, Uygulama’yı “Üye” statüsünde kullanmak isterse ilgili formu doğru bilgiler ile doldurmalı ve Uygulama tarafından talep edilen diğer onayları vermelidir.</p>
    <p>Kullanıcı, üyelik formuna yazdığı bilgilerin doğruluğunu garanti eder. Üyelik şifresinin seçimi Üye’ye ait olup şifrenin kullanımı ve korunması münhasıran Üye’nin sorumluluğundadır.</p>
    <p>Hizmet Sağlayıcı’nın kusuru olmaksızın şifrenin yetkisiz kullanımından doğan tüm zararların tazmininden Üye sorumludur.</p>
    <p>Üye, Uygulama’ya girdiği bilgilerin, paylaştığı dosyaların, yüklediği belgelerin doğruluğu, güncelliği, tamlığı konusunda tek sorumludur.</p>
    <p>Üye’nin bilgilerini, dosyalarını, belgelerini güncellememesi, eksik girmesi halinde herhangi bir sorumluluk doğması durumunda, tek sorumlu Üye’dir.</p>
    <p>Hizmet Sağlayıcı’nın herhangi bir sorumluluğu yoktur. Hizmet Sağlayıcı’ya sorumluluk yöneltilmesi halinde ise, Hizmet Sağlayıcı’nın Üye’ye rücu hakkı saklıdır.</p>
    <p>Hizmet Sağlayıcı, üyelik gerektirmeyen hizmetleri zaman içerisinde üyelik gerektiren bir statüye çevirme hakkını saklı tutar.</p>
    <p>Üye’nin Uzman’dan hizmet almak istemesi halinde randevu işlemlerinin tamamlanabilmesi için Uygulama’da belirtilen ilgili ödeme tutarını kredi kartı vb. ile tamamlamalıdır.</p>
    <p>Ödeme işlemi tamamlandıktan sonra Üye ve Uzman arasında yapılan çevrimiçi randevu Üye tarafından seçilen ve Uzman’ın da onaylacağı saatte gerçekleştirilecektir.</p>
    <p>Randevu alan tarafından randevu 1(bir) gün (24 saat) öncesine kadar yalnız Uygulama üzerinden iptal edilebilir.</p>
    <p>İptal edilen randevu için Üye dilerse farklı bir Uzman ile farklı bir gün ve saatte kendisine verilen promosyon koduyla yeni bir randevu gerçekleştirebilir ya da randevu işlemini tamamen iptal ederek ödemesini ödediği ödeme türüne göre geri alabilir.</p>
    <p>Randevu saatine 24 saatten az bir süre kala randevular iptal edilemez ve para iadesi yapılmaz.</p>
    <p>Online görüşmeler, Uzman’ın belirlediği süre kadardır, satın alınan süre görüşme sırasında çeşitli sebeplerle kesildiğinde, kalan süre Üye’ye promosyon olarak iade edilecek ve Üye dilediği zaman kalan süresini, sadece görüşmede kesinti yaşadığı Uzman ile kullanabilecektir.</p>
    <p>İlgili randevu Uzman’ın acil müdahalesini gerektiren başka bir işinin çıkması halinde bir defaya mahsus olmak üzere aynı gün içerisinde Üye’nin de onayıyla başka bir saate ertelenebilecektir.</p>
    <p>Üye’nin Uzman tarafından önerilen yeni saati kabul etmemesi durumunda randevu ücreti Üye’ye işbu maddede belirtildiği üzere iade edilecektir.</p>
    <p>İlgili randevunun uzman tarafından iptal edilmesi halinde ise Üye tarafından yapılan ödeme yukarıda belirtildiği şekilde kendisine ya promosyon kodu olarak iade edilecek ya da randevu oluştururken yaptığı ödeme türüne göre iade edilecektir.</p>
    <p>Ödemenin kredi kartı ile yapılması durumunda Hizmet Sağlayıcı tarafından yapılan iadenin Üye’nin kredi kartına yansıma süresi kullanılan kredi kartının ait olduğu bankanın belirlediği süre içinde gerçekleştirilecektir.</p>

    <h2>FİKRİ HAKLAR</h2>
    <p>Bu Uygulama’da yayınlanan bilgiler, grafikler, resimler, ürünler, yazılar ve/veya diğer her türlü materyal münhasıran Hizmet Sağlayıcı’nın mülkiyetinde olup Hizmet Sağlayıcı bunlara ilişkin sayılanlar dahil ve fakat sınırlı olmamak üzere her türlü telif hakkı, marka, patent, tasarım ve diğer her türlü fikri ve mülkiyet hakkını saklı tutmaktadır.</p>
    <p>Kullanıcılar veya herhangi bir başka üçüncü şahıs Uygulama’nın bir parçasını oluşturan bu bilgileri veya malzemeleri önceden Hizmet Sağlayıcı’nın yazılı izni olmaksızın kaynak gösterse dahi herhangi bir amaçla bir başka sitede kullanamaz, kopyalayamaz, başka bir siteye veya başka bir siteden bağlantı (link) veremez.</p>
    <p>Kullanıcılar, Uygulama’ya gönderdiği her türlü içerik, fikir, yazı, mesaj, resim, grafik, tasarım vs. hakkında Hizmet Sağlayıcı’ya süresiz, ücretsiz, dünya çapında geçerli, transfer edilebilen bir kullanım hakkı verdiğini gayrıkabili rücu kabul eder.</p>
    <p>Hizmet Sağlayıcı bu kullanım hakkına dayanarak Kullanıcılar’ın göndermiş olduğu yazı veya yüklemiş olduğu dosyaları istediği şekilde kullanabilir.</p>

    <h2>HİZMET SAĞLAYICI’NIN SORUMLULUĞUNUN SINIRLARI</h2>
    <p>Hizmet Sağlayıcı Uygulama’ya erişimin kesintisiz ve hatasız çalışacağını garanti etmez.</p>
    <p>Bu Uygulama’nın performans eksikliğinden, yayınlanan bilgilerin doğruluğundan, kullanıcı ihtiyaçlarını karşılamamasından, hatasından, yetersizliğinden, erişimde yaşanan kesintilerden, bilgisayar virüslerinden, işletimde ve veya iletimde yaşanan gecikmelerden veya burada sayılanlarla sınırlı olmamak üzere herhangi bir sorundan kaynaklanan doğrudan veya dolaylı zararların tümünden, önceden bu tip zarar ve ziyanın gerçekleşme olasılığından haberdar edilmiş olsalar dahi Hizmet Sağlayıcı, temsilcileri veya çalışanları sorumlu tutulamaz.</p>
    <p>Hizmet Sağlayıcı’nın gerekli bilgi güvenliği önlemlerini almasına karşın Uygulama’ya yapılan saldırılar sonucunda gizli bilgilerin zarar görmesi veya üçüncü kişilerin eline geçmesi durumunda herhangi bir sorumluluğu olmayacaktır.</p>
    <p>Uygulama’ya erişimde Kullanıcı tarafından kullanılan cihazın yeterli şekilde korunması, yedeklenmesi ve bilgisayar virüslerine veya diğer zarar verici özelliklere karşı yerinde ve uygun önlemlerin alınmasından doğan tüm sorumluluk Kullanıcı’ya aittir.</p>
    <p>Bu Uygulama’da sağlanan içerik, bilgiler,kullanıcı yorumları, forumlarda yazılan yazılar, bu Uygulama aracılığıyla erişilen diğer siteler/uygulamalar veya reklamlar “OLDUĞU GİBİ” ve “MÜSAİT OLDUĞU ZAMAN” sağlanmakta ve açıklanan/erişilen, yayınlanan reklam, içerik ve bilgiye ilişkin açık, zımni veya kanuni herhangi bir garanti verilmemekte ve iddia edilmemektedir.</p>
    <p>Hizmet Sağlayıcı dilediği her an Uygulama içeriğini değiştirebilir veya yayını durdurabilir.</p>
    <p>Hizmet Sağlayıcı, Uygulama aracılığıyla Uzmanlar tarafından sunulan bilgi ve içeriğin doğru, tam ve yeterli olduğu veya ihtiyacınızı karşılayacağı hususunda herhangi bir garanti vermemekte ve bu bilgilerdeki hatalardan ve eksikliklerden kaynaklanan sorumluluğu kabul etmemektedir.</p>
    <p>Kullanıcı, bu Uygulama’da yayınlanan reklamların, yazılan yazıların, görüşlerin ve soruların ve Uzmanlar tarafından Kullanıcılara / Üyelere iletilen görüş, öneri, soru ve cevapların Hizmet Sağlayıcı tarafından denetlenmediğini;</p>
    <p>bunlardan doğan hukuki ve cezai sorumluluğun münhasıran fikir sahiplerine ait olduğunu ve Hizmet Sağlayıcı’nın bu reklamlardan, yazılanlardan ve Uzmanlar tarafından Kullanıcı’ya iletilen görüş, öneri, soru ve cevaplardan doğan hiçbir sorumluluğu bulunmadığını, bu Uygulama aracılığıyla Kullanıcı tarafından edinilen bilgilerin yanlış anlaşılması veya uygulanmasından doğan tüm mağduriyetlerden münhasıran Kullanıcı’nın kendisinin sorumlu olduğunu kabul eder.</p>
    <p>Kullanıcı, Hizmet Sağlayıcı’nın Uzman ile Kullanıcı ve/veya Üye arasında sadece aracı olduğunu ve Kullanıcı’ya (Üye’ye) Uzman tarafından sağlanan hizmetin içeriğinden, kalitesinden, yeterliliğinden, doğruluğundan hiçbir şekilde sorumlu olmadığını kabul eder.</p>
    <p>Kullanıcı veya Uzman, Uygulama’yı kullanırken doğacak eylemlerinden dolayı ortaya çıkabilecek zararlardan ve hukuki ihlallerinden bizzat kendileri sorumludur.</p>
    <p>Bu hukuki ihlallere sayılanlarla sınırlı olmamak kaydı ile doğru olmayan bilgilerin verilmesi, mesleki sırların veya başka sırların açıklanması, kişisel hakların veya telif haklarının veya benzer hakların ihlal edilmesi ve ilan / reklam yasağı da dahildir.</p>
    <p>Hizmet Sağlayıcı, Uygulama içerisinde başkaca internet sitelerine veya uygulamalara bağlantı sağlayabilir.</p>
    <p>Hizmet Sağlayıcı, anlaşmalı olduğu üçüncü tarafların reklamlarını ve/veya çeşitli hizmetlere ilişkin başvuru formlarını yayınlayabilir, Kullanıcıları bu formlar ve reklamlar aracılığıyla reklam veren veya anlaşmalı 3. tarafların internet sitesine ve/veya uygulamalarına yönlendirebilir.</p>
    <p>Hizmet Sağlayıcı, bu bağlantı yoluyla erişilen diğer internet sitelerinin veya uygulamalarının gizlilik politikalarına ya da barındırdıkları içeriklere yönelik hiçbir sorumluluk taşımamaktadır.</p>

    <h2>GİZLİLİK POLİTİKASI</h2>
    <p>Hizmet Sağlayıcı, Kullanıcı’nın gizliliğini korumak amacıyla kişisel bilgi ve veri güvenliği için çeşitli gizlilik önlemlerini almakla sorumludur.</p>
    <p>Hizmet Sağlayıcı, Uygulama ile ilgili sorunların tanımlanabilmesi ve çıkabilecek muhtemel sorunların acil olarak giderilmesi amacıyla gerektiğinde kullanıcıların IP adresini kaydedebilir ve bu kayıtları anılan amaçlarla kullanabilir.</p>
    <p>Hizmet Sağlayıcı’nın 5651 sayılı yasada belirtilen trafik verisi saklama yükümlülükleri ayrıca saklıdır.</p>
    <p>Hizmet Sağlayıcı, kendisine verilen gizli bilgileri kesinlikle gizli tutmayı, bunu bir sır olarak saklamayı yükümlülük olarak kabul ettiğini ve gizliliğin sağlanıp sürdürülmesi, gizli bilginin tamamının veya herhangi bir parçasının kamu alanına girmesini veya yetkisiz kullanımını veya üçüncü bir kişiye açıklanmasını önleme gereği olan gerekli tüm tedbirleri almayı ve üzerine düşen tüm özeni tam olarak göstermeyi işbu bildirimle taahhüt etmektedir.</p>
    <p>Ancak yürürlükte olan kanun ya da düzenlemeler ya da verilmiş olan bir mahkeme kararı, idari emir gereğince açıklanması gereken bilgiler işbu Sözleşme kapsamında gizli bilgi olarak değerlendirilmeyecektir.</p>
    <p>Hizmet Sağlayıcı böyle bir durumun varlığı haline tarafınıza ait gizli bilgileri ilgili kamu otoritesine açıklamakla yükümlüdür.</p>

    <h2>DİĞER HÜKÜMLER</h2>
    <p>Kullanıcı işbu Sözleşme’den doğabilecek ihtilaflarda Hizmet Sağlayıcı’nın yasal defter kayıtlarıyla, mikrofilm, mikro fiş ve bilgisayar kayıtlarının 6100 Sayılı HMK 193. Madde anlamında muteber, bağlayıcı, kesin ve münhasır delil teşkil edeceğini ve bu maddenin delil sözleşmesi niteliğinde olduğunu beyan ve taahhüt eder.</p>
    <p>Mücbir sebep terimi doğal afet, grev, salgın hastalık, iletişim sorunları, altyapı ve internet arızaları, siber saldırı, sisteme ilişkin iyileştirme veya yenileştirme çalışmaları, bu sebeple meydana gelebilecek arızalar, elektrik kesintisi, kötü hava koşulları da dâhil ancak bunlarla sınırlı olmamak kaydıyla, Hizmet Sağlayıcı’nın kontrolü dışında gelişen ve gerekli özeni göstermesine rağmen önleyemediği olaylar olarak yorumlanacaktır.Hizmet Sağlayıcı, bu şekildeki herhangi bir mücbir sebep halinde, işbu Sözleşme’deki edimlerini ifa ile yükümlü olmayacak;</p>
    <p>edimlerin tamamen veya kısmen, geç veya eksik ifa edildiği ileri sürülerek herhangi bir biçim ve seviyede sorumlu tutulmayacaktır.</p>
    <p>Kullanıcı, bu ve benzeri hiçbir durumu gerekçe göstererek şirketten herhangi bir nam altında menfi ya da müspet zararların giderilmesini talep etmeyeceğini kabul ve taahhüt eder.</p>
    <p>İşbu Sözleşme ile ilgili olarak çıkabilecek ihtilaflarda, Sözleşme’nin bütününün veya kısımlarının uygulanmasında ve yorumlanmasında Türk Hukuku uygulanacak ve İstanbul Mahkemeleri ile İcra Daireleri münhasır yetkili olacaktır.</p>
    <p>Kullanıcı’nin, Uygulama’yı kullanırken bildirdiği elektronik posta adresi, işbu Sözleşme ile ilgili olarak yapılacak her türlü bildirim için yasal posta adresi olarak kabul edilir.</p>
    <p>Kullanıcı, mevcut elektronik posta adreslerindeki değişiklikleri, yazılı olarak 3 (üç) gün içinde bildirmedikçe, eski elektronik postalara yapılacak bildirimlerin geçerli olacağını ve bildirimlerin kendilerine yapılmış sayılacağını kabul eder.</p>
    <p>Kullanıcı, Hizmet Sağlayıcı’nın Kullanıcı’nın sistem içinde giriş yaparken kullandığı telefon numarasına da kısa mesaj (SMS) vasıtasıyla yapacağı bildirimlerin geçerli bir tebligatın sonuçlarını doğuracağını kabul eder.</p>
    <p>İşbu Uygulama’nın mobil bir cihaza indirilerek kullanılması ile Kullanıcı, işbu Sözleşme’de yer alan maddelerin tümünü okuduğunu, anladığını, kabul ettiğini;</p>
    <p>kendisiyle ilgili verdiği bilgilerin doğruluğunu onayladığını kabul, beyan ve taahhüt eder</p>
    <p>Taraflardan herhangi biri dilediği zaman işbu sözleşmeyi sona erdirebilir. Sözleşmeyi sona erdiren Kullanıcı, fesihten sonra Hizmet Sağlayıcı hizmetlerini kullanamaz.</p>
    <p>Fesihte bulunan Kullanıcı, hizmetleri tekrar kullanmak için Sözleşme’yi yeniden onaylamalıdır.</p>
    <p>Hizmet Sağlayıcı’nın bu Sözleşme’nin herhangi bir maddesinin uygulanmasını talep etmesindeki eksikliği herhangi bir hüküm veya haktan vazgeçtiği anlamına gelmez.</p>
    <p>İşbu Sözleşme’deki herhangi bir hükmün geçersiz hale gelmesi, Sözleşme’nin geri kalanının geçerliliğini etkilemez.</p>
    <p>Hizmet Sağlayıcı, bu Sözleşme’yi bildirimsiz olarak istediği zaman kısmen veya bütünüyle devredebilir.</p>
    <p>Ancak Kullanıcı bu Sözleşme’yi veya herhangi bir kısmını üçüncü bir kişiye devredemez.</p>
    <p>Hizmet Sağlayıcı işbu Sözleşme hükümlerini herhangi bir zamanda değiştirebilir, bazı hükümleri kaldırabilir yahut yeni hükümler getirebilir.</p>
    <p>Yapılacak bu tip değişikler yayına sunulmaları ile birlikte Kullanıcılar tarafından kabul edilmiş sayılırlar.</p>

</body>
</html>